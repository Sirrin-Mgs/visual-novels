<!DOCTYPE html>
<html>

<head>
   <title>Auren Kwangila</title>
   <link rel="stylesheet" href="btn.css">

</head>

<body>
    <h2 style="text-align: center">Auren Kwangila</h2>
    <h3 style="text-align: center">chapter 7</h3><hr>

    <p>
        Alhaji shamsu d'ane tilo ga Mallam yahya.

Su yan asalin garin kanjiyane dake jahar katsina.

Tun yana Dan shekara shida mahaifinshi yakaishi cikin birnin katsina almajiranci.
A makaranta wani babban malami wato mallam Ballo.

Haka suke rayuwa a wannan makarantar Wanda yawanci abincin dazasuci sai sunje bara suke samu, wani sa'in idan basu samuba haka suke haqura su kwanta kasancewar iyayensu basu wani had'osu da abincin kirkiba, gashi shima malamin ta kanshi yake don bazai iya daukar nauyinsuba kasancewar shima bamai wani hali bane ga d'aliban dayawa.

Haka rayuwa ta kasance basa komawa qauyensu saiga damina don taimakawa iyayen da noma, da kaka tayi sai asake turosu da guzurin dabe taka kara ya karyaba.

Rayuwa suke irin na sakakku wadanda babu mai tsawata Masu sai malaminsu shima a lokacin karatu, wani sa'in karatun ma ba dauka sukeyiba saboda ai sai ciki ya dauka sannan za'a maganar karatu, wani sa'in saisun yi aikatau sannan zasu sami abinci.

Haka rayuwarsu ta kasance wani sa'in tufafin dazasu sa sai sunyi bara suke samu shima dakyar, wasu kau Kayan jikinsu sbd tsabar datti ko zanen Kayan ba'a gani, wasu kuma kaya sun 6e66ere Masu ajiki Amma babu halin dinkawa.

Acikin wannan rayuwar wasu suke kauce hanya su fada munanan hali batareda an ankaraba tunda babu Masu sanyamusu ido, sai aga ba'a samo karatunba kuma 'ya'ya sun kangare sun gaggari al'umma.

Shamsu shi Allah ya tsareshi da fadawa irin wadanan halin Saidai yataso da kwadayin abin duniya, kudi ko ta hanyar haram ne yanabi yasamesu, gashi da tarin karatu Saidai be amfaneshiba.

Duk buga bugan dazaiyi yasamu kudi saiyayi don a tunaninshi kudi shine komai, idan kanada kudi to kowama kana iya takawa.

Tun yana komawa kauyensu Duk damina don taya babbanshi noma har ya daina.

Alokacin dakowa ke komawa kauye sai shi yashige cikin gari yana buga buganshi na Neman kudi, wani sa'in ya kwana a tasha wani sa'in a massalaci.

Babu yadda babanshi beyi dashiba don ya dinga leqosu koda sau dayane a shekara Amma firr yaqi, don aganinshi baya iya zaman kauye kuma, yasaba da riqe kudi da cin Abu mai maski mezeje yi kauye?

Abun ba qaramin damun mallam Yahya yayiba gashi shine d'a talin qwal nashi.

Haka ya haqura yazuba mashi idanu don yariga ya kangare bawai maganar kowa yakejiba.

Shamsu likafa taji gaba, Tun yana buga buganshi a katsina harya koma kano jin can anfi kasuwanci kuma anfi samun kudi.

Wani babban shago yasamu aiki na yaron shago inda ake siyarda Cosmetics Kala kala.

Sosai yake samun kudi don shagon shahararene kuma mai shagon na sallama mai tsoka.

Dayake Shamsu Allah yayimashi farin jinin mutane, cikin d'an qanqanin lokaci yasan kwastamomi dayawa, kusan kowa yasanshi saboda barkwancishi da iya mu'amala.

Ahankali ahankali yafara yiwa ubangidan nashi cuwa, yana mashi rinto, wani sa'in idan aka aikashi saro kaya saiya Dora nashi Asama kokuma wurin Saidawa ya qara akai.

Dayake uban gidan nashi ya yarda dashi kuma becika sa ido sosaiba, beyi saurin ganewaba, saida yayi mashi mummunar 6anna, sbd Duk kusan customers dinshi sunbar zuwa sbd yadda kayanshi suke tsada.

Ataqaice dai shago yarushe babu riba kullum sai faduwa, Daga qarshe Saidai ya sallami yaran shagon gabadaya yarufe shagon sbd rashin jari.

Shamsu daketa Tara kudaden dayake samu wajen rintonshi, yasamu wani qaramin shago cikin kasuwar yabude shima yazuba irin Kayan da oganshi ke Saidawa ada.

Ahankali ahankali, kasuwancinshi yadinga ha66aka, Allah yasa mashi albarka a kasuwancinshi.

Abu qarami yakoma babba Tun yana sari garuruwa harya fara fita qasashen waje.

Cikin shekara biyar ya bude wani qaton company mai suna A.S GALLERY

Duk abinda akeso na Kayan alatu yana Saidawa. Company nashi yazama shaharare Wanda ake tutiya dashi garin kano.

Wata shekara yadai runtse ido yayi aikin hajji shima sbd matsa mishi da abokan kasuwancinshi kemashi na yaqi aikin hajji.

Haka dukiyar Alhaji shamsu yacigaba da bunqasa Wanda Duk yawanci na ha'incine don sosai ya kware wajen ha'intar mutane.

Saidai abinka ga Dan kauye, Duk tarin dukiyarshi beta6a marmarin sayan kadaroriba sbd gaba kokuma yabude reshe awani wajen, Shidai Duk abinda yasamu ya narkawa company dinshi.<br><br>

Ana haka rasuwar mallam yahya ta riskeshi, sosai ya girgiza don rabonshi da kankiya harya manta, yana dai yimusu aike bakin gwargwado.

Ba shiri yanufi qauyen, yayi kuka sosai jin baban nashi yadade kwance ba lfy, haka yaita Neman gafarar inno (mahaifiyarshi) harta yafe mashi.

Bayan Arba'in ya tarkata inno sai kanon dabo don acewarshi bazai iya cigaba da zama a kauyeba.

Shekara daya da rasuwar mallam inno ma tabishi, babu laifi mutuwar ta girgizashi na Dan lokaci sannan yacigaba da rayuwarshi.

Yana Dan shekara 32 yayi aure ya auri wata shuwa Arab Wanda suka hadu da ita awata tafiya dayayi Maiduguri.

Mace mai kyau, hankali da tarbiyya.

Bayan shekara ta sulu6o Masu da kyakyawar baby mai kammaninta sak masha Allah.

Saidai Tun Daga sannan suka fara samun sa6ani dashi a dalilin sata dayayi Wai tacire mahaifarta beson haihuwa diya daya ta isheshi.
Wai 'ya'ya babu abinda suke jawowa sai talauci.
Itakau firr taqiya Wanda hakan yaja mummunan sa6ani tsakaninsu Wanda Daga qarshe suka rabu da Abu yaqi dadi.


SAUDART Nada shekara biyar Alhaji shamsu ya amsota sbd yaji mahaifiyarta zatayi aure acewarshi 'yarshi baza taje wani gida agolanciba.

Saida aka kai ruwa rana sannan suka bashi ita da sharadin sai ta dinga zuwa Duk sati suna ganinta kuma yasata both islamiya da boko.

Soyayya sosai Alhaji shamsu ke nunama Saudart, wata irin shaquwa ke tsakaninsu na qin qarawa don sunfi shaquwa dashi bisaga mamanta.

Ya sakata both islamiyar da boko, Duk wani gata da diya zata samu wajen iyayenta tana samu don Saudart tadauko dukan halin iyayenta.
Kyaun fuska da hali na mamanta sai farinjini da siye zuciya irinna bbanta.

Tun tana yar shekara sha biyar tasauke Al qur'ani mai girma, a fannin boko kau tanada kwalin degree a fannin economics.

Saudart Tun tana yarinya ta tsani mutuwar aure, don shine silan rabuwanta da daya Daga iyayenta.

Tsanar yaqara karfine dataji a islamiya malaminsu ya gayamusu babu abinda Allah ya tsana kamar mutuwar aure don har sama girgiza take.

Tin alokacin take addu'ar Allah yabata miji nagari Wanda mutuwa kadai zata rabasu.

Tana gama degree dinta ta matsama daddynta ya bude mata bakery, sbd tsananin son datakema girki, da farko yaqi yarda don yafison tayi aikin office Amma data matsamashi dole yabude mata Wanda nan da nan Allah yasamata albarka a harkar har tayi fice a garin, babu Wanda beson ALHAIRI BAKERY ba.


Ana haka wannan cuta (covid19) tashigo duniya harta 6illa Nigeria Wanda hakan baqaramin rushe tattalin arziqin qasa yayi, cikin wadanda abun yashafa harda Alhaji shamsu don komai ya karye sakamakon rufe border da akayi.

Ga tarin basussukan da ake binshi na banki haka yasa dole yanemi taimakon shahararen kamfanin nan na A.A ENTERPRISES.

Saiga kuma yadda abun ya kasance.<br><br>

<div class="page1-btn">
    <a href="page6.html">    
    <button class="prev-btn">prev</button>
    </a>
    <a href="page8.html">
    <button class="next-btn">next</button>
    </a>
    </div>
    </p>
    </body>
</html>